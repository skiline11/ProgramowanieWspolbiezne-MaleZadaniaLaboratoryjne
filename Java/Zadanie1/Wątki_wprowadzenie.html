<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Transitional//EN"
      "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
  <meta http-equiv="content-type" content="text/html; charset=UTF-8" />
  <title>Wątki - wprowadzenie.</title>
  <meta name="generator" content="Amaya, see http://www.w3.org/Amaya/" />
</head>

<body>
<h1>Wątki w javie </h1>

<p>Pełen opis można znaleźć np. w: <a
href="http://docs.oracle.com/javase/7/docs/api/java/lang/Thread.html">http://docs.oracle.com/javase/7/docs/api/java/lang/Thread.html</a></p>

<p></p>

<h2>Pliki z przykładami</h2>

<p>Zaprezentowane tu programy przykładowe są niezwykle proste. Ich jedynym
celem jest zilustrowanie opisywanych mechanizmów.</p>
<ul>
  <li><code>AJedenWatek.java</code> - bardzo prosty program jednowątkowy.
    Warto zwrócić uwagę na postać opisu wątku. </li>
  <li><code>ADwaWatki.java</code> - program tworzący dwa wątki: główny i
    dodatkowy.</li>
  <li><code>GlownyWatek.java</code> - dwa wątki wypisujące naprzemiennie
    ciągi liczb całkowitych (użyto rozszerzenia klasy
  <code>Thread).</code></li>
  <li><code>GlownyWatekR.java</code> - wątek główny tworzy dwa wątki o
    identycznej treści. Każdy z trzech wątków wypisuje ciąg liczb
    całkowitych przy czym wątek główny czeka na zakończenie obu wątków
    potomnych (użyto implementacji interfejsu <code>Runnable</code>). </li>
  <li><code>TestClassA.java, TestClassB.java</code> - programy ilustrujące
    różnicę pomiędzy wykonaniem tego samego kodu przez trzy różne wątki
    a wykonaniem trzech egzemplarzy takiego samego kodu.</li>
  <li><code>GetResultFromThread</code> - program ilustrujący mechanizm
    odbierania wyników od wątków.</li>
</ul>

<p></p>

<h2>Pojęcie wątku</h2>

<p><strong>Proces</strong> to wykonujący się program wraz z dynamicznie
przydzielanymi mu przez system operacyjny zasobami (np.: procesorem, pamięcią
operacyjną, plikami, urządzeniami wejścia-wyjścia) oraz środowiskiem
umożliwiającym wykonanie. Wielokrotne wykonanie tego samego programu oznacza
tworzenie za każdym razem odrębnego procesu.</p>

<p>Współczesne (wielozadaniowe) systemy operacyjne udostępniają mechanizm
<strong>przełączania kontekstu</strong>, umożliwiając w ten sposób
zachowanie bieżącego stanu procesu (czyli stanu konkretnego wykonania
określonego programu), a następnie wznowienie (zwykle innego) procesu (czyli
przywrócenie stanu wykonywania - zazwyczaj innego - programu). Tak więc
systemy wielozadaniowe pozwalają na współbieżne wykonywanie wielu
procesów, z których każdy ma swój kontekst i swoje zasoby.</p>

<p><strong>Wątek</strong> to sekwencja działań, która może wykonywać się
równolegle z innymi sekwencjami działań (wątkami) w kontekście tego samego
procesu.</p>

<p>Każdy proces ma co najmniej jeden wykonujący się wątek, natomiast w
systemach wielowątkowych proces może wykonywać współbieżnie wiele
wątków. Wszystkie one wykonują się w tej samej przestrzeni adresowej
procesu. </p>

<p>W systemach jednoprocesorowych współbieżność wykonywania się wątków
realizowana jest przez mechanizm przydzielania czasu procesora poszczególnym
wątkom. O dostępie wątków do procesora decyduje systemowy zarządca
wątków: każdy wątek uzyskuje dostęp do procesora na krótki czas (kwant
czasu), po upływie którego procesor przekazywany jest innemu wątkowi. </p>

<p>Podstawowa różnica pomiędzy procesami i wątkami polega na tym, że
różne wątki jednego procesu mają dostęp do zasobów (w tym przestrzeni
adresowej) i kontekstu tego procesu. Oznacza to, że przekazywanie procesora
innemu wątkowi w obrębie tego samego procesu może być wykonane szybciej
niż przełączenie kontekstu pomiędzy różnymi procesami.</p>

<p>Z punktu widzenia programisty dostęp wątków jednego procesu do zasobów i
kontekstu tego procesu ma zarówno zalety jak i wady. Zaletą jest możliwość
łatwego dostępu do wspólnych danych programu. Wadą - brak ochrony danych
programu przed zmianami dokonywanymi współbieżnie przez różne wątki, co
może prowadzić do niespójności tych danych. Aby tego uniknąć konieczne
jest stosowanie specjalnych mechanizmów synchronizacji w dostępie wątków do
tych danych.</p>

<p></p>

<h2>Tworzenie wątków</h2>

<p>Jak wspomniano wyżej, każdy proces ma co najmniej jeden wykonujący się
wątek. W programie w javie definiuje go ciąg instrukcji zapisanych w metodzie
<code>main().</code> Przykład takiego programy zawarty jest w pliku
<code>AJedenWatek.java.</code></p>

<p>Aby stworzyć wątek, który ma się wykonywać współbieżnie z wątkiem
głównym musimy:</p>

<p>- zdefiniować kod, który ma być wykonywany w ramach tego wątku,</p>

<p>- uruchomić wątek.</p>

<p>Mamy dwie podstawowe możliwości zdefiniowania kodu, który ma być
wykonywany w ramach wątku.</p>

<p><strong>1. zdefiniowanie klasy dziedziczącej po klasie
<code>java.lang.Thread</code>:</strong></p>

<p></p>
<pre><code>class MyThread extends Thread {</code>
<code>  public void run() {</code>
<code>    System.out.println("Witaj na labie z PW!");</code>
<code>  }</code>
<code>}</code></pre>

<p></p>

<p>Aby uruchomić wątek zaimplementowany w postaci klasy <code>MyThread</code>
trzeba utworzyć instancję tej klasy i uruchomić dla niej metodę
<code>start()</code>.</p>

<p></p>
<pre><code>public class TestClass {</code>
<code>  public static void main(String[] args) {</code>
     Thread newThread = new MyThread();
<code>     newThread.start();</code>

  <code>}</code>
<code>}</code></pre>

<p><strong>2. zdefiniowanie klasy implementującej interfejs
<code>java.lang.Runnable</code>: </strong></p>

<p>Ponieważ w javie nie jest dozwolone wielodziedziczenie, niekiedy
wygodniejsza może być implementacja interfejsu. </p>

<p></p>
<pre>public class MyRun implements Runnable{
@Override
    public void run() {
           System.out.println("Witaj na labie z PW!");            
        }
 }</pre>

<p></p>

<p>Tutaj uruchomienie jest nieco bardziej złożone.</p>

<p></p>
<pre>public static void main(String[] args) {
     Runnable runner = new MyRun();
     Thread newThread = new Thread(runner);
     newThread.start();
  }
}</pre>

<p>W obydwu przypadkach implementacja wątku sprowadza się do implementacji
metody run().</p>

<p>Przykłady ilustrujące oba mechanizmy znajdują się w plikach
przykładowych <code>GlownyWatek.java</code> i <code>GlownyWatekR.java.</code></p>

<h2>Wykonanie tego samego kodu czy wykonanie takiego samego kodu</h2>

<p>Warto zwrócić uwagę na (chyba dość oczywisty) fakt, że każdorazowe
użycie operatora <code>new</code>, np. w stosunku do klasy implementującej
interfejs <code>runnable </code>powoduje powstanie nowego obiektu z nowymi
kopiami pól. Jeśli więc chcemy aby różne wątki wykonywały ten sam (a nie
tylko taki sam) kod, nie należy nadużywać operatora <code>new</code> (patrz
przykłady <code>TestClassA.java, TestClassB.java</code>).</p>

<p></p>

<h2>Podstawowe właściwości</h2>

<p>Nieco więcej o właściwościach wątków będzie powiedziane za tydzień.
Tutaj wspominamy tylko niektóre podstawowe cechy.</p>

<p>Szeregowanie wątków opiera się na statycznych priorytetach przypisanych
każdemu z wątków.</p>

<p>Wątki mogą mieć swoje nazwy, choć ich znaczenie praktyczne wydaje się
niewielkie.</p>

<p>W cyklu życia w systemie wątki mogą znajdować się w różnych
stanach.</p>

<h2>Koniec pracy wątku</h2>

<p>Wątek kończy pracę po wyczerpaniu kodu odpowiedniej metody definiującej
jego treść (metoda <code>run</code>). Może też zostać przerwany z
zewnątrz. Niezależnie od tego, w wielu zastosowaniach istotna jest
możliwość ustalenia, czy wątek zakończył działanie (wykonał
przydzielone mu zadanie). Istnieją dwa podstawowe sposoby stwierdzenia, czy
wątek jeszcze działa. Pierwszy, to odpytywanie: użycie metody
<code>isAlive()</code>. Drugi to nieaktywne czekanie na zakończenie wątku - o
tym za tydzień.</p>

<p></p>

<h2>Wybrane użyteczne metody</h2>

<p>Klasa <code>Thread</code> dysponuje wielu użytecznymi metodami. Tutaj
wymienimy tylko niektóre z nich. O pozostałych - za tydzień.</p>
<ul>
  <li><code>boolean isAlive()</code> — sprawdzenie, czy wątek nadal działa
    (zwraca true jeśli wątek został uruchomiony, ale wykonywanie metody
    run() nie dobiegło końca), </li>
  <li><code>static void sleep(long milis) - </code>usypianie wątku na
    wskazaną liczbę milisekund,</li>
  <li><code>static void sleep(long milis, int nanos) - </code>usypianie wątku
    na wskazaną liczbę milisekund i nanosekund.</li>
</ul>

<p></p>

<h2>Odbieranie wyników od wątków</h2>

<p>W wielu praktycznych zastosowaniach wątki wykorzystywane są do wykonywania
konkretnych zadań. W takim przypadku często konieczne jest przekazywanie
wątkom pewnych informacji, np. wskazanie, których danych powinny użyć do
obliczeń, oraz odbieranie wyników.</p>

<p>W programie <code>GetResultFromThread.java </code>pokazany jest bardzo
prosty przykład odbierania wyników pracy poszczególnych wątków. W każdym
tego typu przypadku konieczne jest zagwarantowanie, że wyniki odebrane
zostaną dopiero wtedy, kiedy na pewno zostały już wygenerowane - w
przykładzie użyta została metoda aktywnego odpytywania. Inny sposób
zostanie pokazany za tydzień.</p>

<h2>Wątki a kolekcje</h2>

<p>Większość tradycyjnych kolekcji nie gwarantuje poprawnego działania
programów korzystających z wątków. Nie spełniają one warunku
'thread-safe' . W związku z tym w przykładzie</p>

<p><code>GetResultFromThread.java</code> użyta została kolekcja
<code>Collections.synchronizedList(new ArrayList&lt;String&gt;()),</code>
która zapewnia poprawną współpracę z mechanizmem wątków. O mechanizmie
synchronizacji będzie mowa na jednym z następnych laboratoriów.</p>

<h2>Zadanie do wykonania</h2>

<p>Należy zaimplementować klasę reprezentującą wektor n-wymiarowy o
składowych całkowitych. </p>

<p>Klasa powinna zawierać:</p>
<ul>
  <li>konstruktory: 
    <ol>
      <li><code>wektor (int N)</code> - jednoargumentowy, tworzący wektor
        zerowy wymiaru N,</li>
      <li><code>wektor(int N, int [] skladowe)</code> - dwuargumentowy,
        tworzący wektor wymiaru <code>n</code>, o składowych
        <code>skladowe,</code> przy czym można założyć, że wymiar tablicy
        zgadza się z wartością N. </li>
    </ol>
  </li>
  <li>metody: 
    <ol>
      <li><code>wektor dodaj(wektor w)</code> - dającą nowy wektor będący
        sumą wektorową wektora bieżącego i argumentu metody,</li>
      <li><code>public static void main(String[] args) - </code>ilustrującą
        działanie implementacji.</li>
    </ol>
    <ol>
    </ol>
  </li>
</ul>

<p>Realizacja obliczeń sumy powinna się odbywać w miarę możliwości
wielowątkowo. </p>

<p>Wątki należy implementować jako rozszerzenie klasy <code>Thread.</code>
</p>

<p>Do ewentualnego sprawdzania, czy wątki zakończyły działanie należy
zastosować odpytywanie.</p>
<hr />

<p>(K.Sz.)</p>
</body>
</html>
